
Beet Seed  — відпрацюй навички на базовому рівні.

1.	 Вибери предмет з твого оточення (наприклад, чашку, ноутбук, машину, футболку тощо) і спробуй його протестувати. Поясни, чому ти обрав/ла саме таку перевірку.


Я обрала для тестування іригатор  -  засіб для чищення зубів, яким я користуюсь щодня. Перевірка іригатору дозволяє відтворити базові принципи тестування продуктів, та описати яку функціональність має цей продукт і що саме впливає на комфорт користувача.


Мої етапи перевірки цього предмету та пояснення:


1) Візуальна перевірка -  перед використанням я перевіряю пристрій на  відсутність тріщин, заломів кабелю, цілісність штекера, якість з’єднання всіх компонентів, наявність дефектів  на насадках.

2) Функціональна перевірка - наповнюю чашу для води та  перевіряю чи не протікає вона,  чи прилад вмикається (клавіша вкл/викл ), працює двигун і помпа,  працює кнопка регулювання режиму,  чи перемикається клавіша подачі води на ручці пристрою. Насадки для чищення закріплюються та знімаються на ручці пристрою.

3) Перевірка сумісності - чи працює пристій як від домашньої мережі (розетка) так і при використанні генератора, Еcoflow.

4) Перевірка використання (usability) -  подача води та зміна режиму, стійкість пристрою на поверхні (як тримають присоски, на яких стоїть пристрій, на різних поверхнях), чи зручно мені використовувати пристрій однією рукою (перемикання режимів).


2.	Своїми словами поясни визначення валідації та верифікації.

Верифікація — це процес перевірки, чи відповідає продукт встановленим вимогам, специфікаціям, технічній документації. В цьому контексті йдеться  про формальну відповідність очікуванням, а не про зручність чи задоволення користувача.
Приклад:
 Під час розробки будинку верифікація може включати перевірку того, що:
●	є 1 вхідні двері,
●	4 бокових вікна,
●	3 кімнати,
●	3 міжкімнатні двері,
●	встановлений дах.

Цією верифікацією уточнюємо, що всі елементи, зазначені в кресленнях і технічному завданні, фізично присутні. Це не може гарантувати, що будинок зручний або комфортний для життя — але вимоги формально виконано.

Валідація — це процес перевірки, чи відповідає готовий продукт очікуванням і потребам кінцевого користувача. Навіть за умови, що всі вимоги були реалізовані, продукт може не пройти валідацію, якщо ним неможливо зручно або безпечно користуватися.

Наприклад, у будинку, що збудований за всіма кресленнями:
●	дах має захищати від дощу,
●	вікна мають пропускати достатньо світла,
●	двері мають бути зручними для входу до будинку.

Якщо дах протікає, вікна надто малі або непрозорі, а двері надто вузькі — будинок не йде валідацію, бо не відповідає реальним очікуванням користувача, навіть якщо технічно всі елементи є.




Beet Sprout — детальніше заглибся в практику. 
1. Склади порівняльну таблицю різних видів компаній. Вкажи плюси та мінуси кожної з них (з точки зору працівника). 


№	Вид компанії	Плюси	Мінуси
1	Product	Можливість якісно займатись розробкою певного продукту, приділяти багато часу для розвитку певного напрямку.
Можливість напряму взаємодіяти з продуктом та вносити корективи.
Рух в сторону розвитку, інновацій.  	Робота над одним продуктом довгий час без можливості отримати розширений досвід. Ризик того, що кінцевий продукт не буде мати  достатній попит.
2	Outsource	Можливість отримати різноманітний досвід, працювати над декількома проєктами. 	Замовник може змінювати умови роботи, вносити корективи під час розробки. Часто стресові умови роботи.
3	Outstaff	Можливість розвинути комунікативні навички. Міжнародна співпраця. Розвиток технічних навичок. Обираєш в якому проєкті/команді бажаєш працювати.	Тимчасова проєктна зайнятість. Можливі проблеми з комунікацією через різницю в часі, віддалений доступ.
4	Startup	Великі перспективи розвитку та стрімкого кар’єрного зростання. 
Невелика злагоджена команда.	Велика конкуренція та ризик закриття проєкту. Стрімкі зміни та часом не стабільше середовище роботи.
5	Academy	Навчання у практикуючих спеціалістів. Можливість підвищити кваліфікацію.	Більше теоретичного досвіду, ніж практичного. Обмежений / не гнучкий робочий графік.
6	Recruitment	Можливість часто змінювати колектив і напрям, отримувати новий досвід. Завжди бути в курсі ринку працю.	Часто проєкти мають тимчасову зайнятість і виникає потреба певний час бути в пошуку роботи.






2. Наведи приклади невдалої валідації або верифікації продукту, з якими довелося зіткнутися в житті. 


Валідація: 

1) У компанії, де я раніше працювала, для входу на сайт використовувалась авторизація за номером телефону: користувач мав ввести свій номер, і на нього надходив код підтвердження. Але на практиці код часто не приходив, або приходив із великою затримкою. Це викликало значні труднощі для користувачів: вони не могли увійти до свого облікового запису, повторно надсилали код або взагалі покидали сайт.


2) Я  замовляла на подарунок хрещенику балансувальний борд - дошку. Розраховувалось, що стоячи на цій дошці (як було показано на фото та відео) можна буде з легкістю розхитуватись з боку в бік та тримати баланс.

В результаті, при використанні дошки ми виявили, що вона не стійко стоїть на підлозі і хитається не з боку в бік, а поводить себе як дзига, обертаючись на всі 360. Втримати баланс було не можливо, а це було основним призначенням товару.
В цьому випадку продукт не відповідав моїм вимогам і потребам і не пройшов валідацію.


3) Батьки подарували мені на час блекауту чайник для використання на газу. Візуально він відповідав всім вимогам і особливістю його був знімний свисток на носику чайника і велика кришка, крізь яку легко наливати воду.
При використанні я помітила, що свисток працює тільки тоді, коли притримуєш його рукою в певному положенні, а кришку неможливо зняти, коли чайник розігрітий через вакуумний ефект.

Це теж приклад хибної валідації, коли всі частини були наявні, але використовувати всі переваги кінцевого продукту було неможливо.


Верифікація: 

1.	На дачі ми користуємось газонокосаркою, яка має спеціальний контейнер для збору трави. Згідно з описом виробника, скошена трава повинна автоматично потрапляти в цей кошик. Проте під час реального використання виявилося, що трава залишалася на землі, майже не потрапляючи до контейнера.

Пристрій не відповідав технічним вимогам і заявленим характеристикам, тобто не пройшов перевірку на відповідність специфікації.

2.	Я замовила племіннику халабуду-вігвам, яка мала легко збиратися за допомогою трьох довгих палиць, що мали кріпитися між собою спеціальною металевою стяжкою. Проте під час збирання виявилося, що у палицях не було отвору для цієї стяжки, і конструкцію довелося доробляти самостійно.

Продукт не відповідав технічним вимогам, заявленим у специфікації, тобто не пройшов верифікацію — перевірку відповідності між тим, що обіцяно, і тим, що фактично поставлено.

Приклад невдалої верифікації + валідації

На сайті Maudau проводилась акція — безкоштовна доставка без мінімальної вартості замовлення. 
Проте під час оформлення замовлення в кошику всі види доставки залишались платними. Щоб отримати безкоштовну доставку, мені довелось телефонувати на гарячу лінію, де оператор прибрав плату вручну.

Цей випадок демонструє:

Невдалу верифікацію — умова акції була прописана, але не реалізована належним чином у функціоналі сайту.

Невдалу валідацію — система не відповідала очікуванням користувача, адже вимагала зайвих зусиль і викликала незадоволення.




Mighty Beet — різнобічно опануй тематику уроку.


Поясни важливість 2-3 принципів тестування на власний вибір. Наведи приклади з власного досвіду

Принцип: Вичерпне тестування неможливе.

У реальності неможливо протестувати абсолютно всі варіанти дій користувача, тому тестувальники мають визначати пріоритети та пробувати найвірогідніші сценарії.

Приклад з досвіду:
На попередній роботі ми вимикали функції відображення ціни, наявності та можливості оформлення замовлення на сайті інтернет-магазину. Ми протестували кілька сценаріїв входу та взаємодії з сайтом, і все працювало, як очікувалось.

Проте згодом з'ясувалося, що деякі клієнти все одно могли оформлювати замовлення. Виявилось, що ті, хто мав збережені закладки на сторінки товарів, обходили основну логіку та отримували доступ до оформлення. Такий сценарій ми не передбачили, бо вважали малоймовірним.

Це стало важливим уроком: навіть при ретельному тестуванні завжди можуть залишитися неочевидні шляхи, які користувачі знайдуть і використають.





Принцип: Кластеризація дефектів

Більшість помилок у програмному забезпеченні зосереджуються в обмеженій частині. Це означає, що де є одна помилка — там із більшою ймовірністю можуть бути й інші.Тому важливо приділити більше уваги такій “зоні”.

Приклад з життя:
Я користуюсь додатком для формування списків покупок. Після чергового оновлення я помітила, що розділ для нотування покупок став практично непридатним для використання:
– клавіатура перекривала записи,
– верхня панель додатка частково зрізалась екраном,
– адаптація до розміру екрана була порушена,
– при спробі видалити один пункт – видалявся весь список.

Всі ці дефекти зосередилися в одному модулі після змін. Це відображає кластеризацію помилок: оновлення зачепило функціонал списків – і саме там з’явилось одразу кілька серйозних проблем.







Принцип: Раннє тестування заощаджує час і гроші

 Чим раніше виявлено дефекти в процесі розробки або виготовлення продукту, тим дешевше і швидше їх можна виправити. Ігнорування тестування на ранніх етапах може призвести до дорогих помилок після запуску чи доставки продукту.
Приклад з досвіду:
 Я замовляла вігвам у подарунок. За інструкцією, 3 дерев’яні палиці мали з’єднуватися металевою стяжкою. Проте в палицях не було відповідних отворів і мені довелось самостійно доробляти товар. Якби я відправляла товар виробнику на допрацювання - він би витратив додаткові кошти на доставку та ремонт.

Тож якби виробник протестував цей етап складання раніше (до масового виробництва), він міг би уникнути витрат на виправлення, пересилку або втрату довіри клієнтів.

Принцип: парадокс пестициду

Парадокс пестициду у тестуванні означає, що якщо ми повторюємо одні й ті ж самі тести занадто довго, вони перестають виявляти нові дефекти. Тобто, як пестициди, що з часом втрачають ефективність, бо шкідники до них звикають.

Приклад з досвіду:
Багато років тому мені подарували фотоапарат, і я ретельно його тестувала вдома: перевіряла режими, різкість, світло. Здавалося, я врахувала все.
Проте коли настала важлива подія — приїзд відомого танцівника в училище — я робила фото за лаштунками в темряві, і несподівано спрацював автоматичний спалах. Це було недоречно, і я злякалась, що зіпсувала момент.
Висновок з цієї ситуації: хоча фотоапарат був добре протестований у звичних умовах, одноманітне тестування не врахувало незвичайних сценаріїв (як-от зйомка в темному приміщенні без попереднього налаштування спалаху). Це яскравий приклад того, що одні й ті самі тести з часом втрачають ефективність, і важливо змінювати підхід, аби виявити нові потенційні проблеми.

Принцип: Тестування демонструє наявність дефектів, а не їх відсутність

На моєму досвіді це проявилося під час використання фітнес-браслета. Я встановлювала щоденні нагадування для  прийому ліків і будильник — усе ретельно перевіряла напередодні, функції працювали. Проте у двох випадках трапився збій:
1.	Після сезонного переведення годинника нагадування не спрацювало.

2.	Іншого разу браслет самостійно від’єднався від Bluetooth, і будильник не подав сигналу зранку.

Ці ситуації показали, що хоча я й тестувала функціональність у звичайних умовах — дефекти з’явилися у сценаріях, які я не врахувала. 
Це свідчить про те що тестування виявляє помилки, але не може гарантувати, що всі проблеми вже знайдені або що система працюватиме бездоганно.

Принцип: Тестування залежить від контексту

У кожного продукту своя специфіка, і тестування має це враховувати, інакше можна пропустити важливі проблеми або витратити час на неактуальні перевірки.

На прикладі газонокосарки: 
Виробник запевняв, що трава буде збиратись у спеціальний кошик, але насправді вона залишалася на землі. В контексті використання садової техніки ефективність збору трави – одна з ключових функцій, і її некоректна робота сильно знижує цінність продукту. Для іншого приладу (наприклад, трактора) акцент міг би бути на потужності чи витривалості.



